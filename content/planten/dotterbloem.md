---
title: "Dotterbloem"
date: 2019-04-06T21:39:28+02:00
draft: false
dir: planten
tags: ["dotterbloemgrasland", "eetbaar"]
---

Het was een van de eerste bloemen van het jaar. 
29 maart stuurde ik een berichtje dat ik de eerste bloemen had gevonden.
Paardenbloem en boterbloem niet meetellende dan, want die zijn er dan ook al hoor. 
Echte bloemen dus, en gelijk een hele bos.

![Mondriaan](/images/dotterbloem.jpg)  
{{% caption %}}Unkrauttaflen, E. Korsmo {{% /caption %}} 

Wat jammer is, is dat er maar een plant is in het hele weiland. 
Zoveel meter waterkant, en toch maar een enkele dotterbloem. 

Dotterbloemen zijn kritische planten. En in veel opzichten voldoet het Land van Siem prima; 
Het is er drassig, er is weinig bemesting en er wordt pas laat gemaaid. 
Ook het jzerhoudend water wat in de binnenslootjes en greppels staat houden ze erg van. 
Het enige is dat ze niet van een zoute bodem houden. Dus waarschijnlijk is het iets van vroeger.
Maar waar de zilt lievende plantjes langzaam afnemen, zal de dotterbloem vast toenamen. 
Dat doet hij op meerdere plekken (waterkanten) in de polder al... 

Edit 26/04/19: Er is nog een dotterbloem, midden op het weiland, in een drassig stukje. 
Door de vele boterbloemen die er op het moment staan viel hij niet zo op.

## Kappertjes

Een beetje merkwaardig, want dotterbloemen zijn een beetje giftig, 
maar je kan van de bloemknoppen kappertjes maken. Duitse kappertjes, heet het dan in de volksmond. 

> Vee vermijdt de licht giftige plant. 
Hooi met een geringe hoeveelheid dotterbloemen kan voor vee geen kwaad, 
maar grote hoeveelheden leiden tot spijsverteringsstoringen.   
{{% caption %}}Via [Wikipedia](https://nl.wikipedia.org/wiki/Gewone_dotterbloem){{% /caption %}} 

Op internet staan verschillende recepten, het komt hier ongeveer op neer:

Haal het vocht uit de bloemknoppen door ze een nachtje onder zout te zetten. 
Dep ze de volgende dag droog en stop ze in een weckpot met kruiden als jeneverbes, kruidnagel en laurier. 
Giet hier (witte wijn)azijn overheen en laat het een maand staan. 

Uitdagend genoeg, ik zal het een keertje maken. Maar ik zou er niet te veel van eten. 

{{% aside %}}
## Inhoud
{{% tree %}}
{{% /aside %}}
