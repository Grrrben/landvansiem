---
title: "Rietorchis"
date: 2019-06-16T10:25:42+02:00
dir: planten
---

Het is al weken geleden dat ik de eerste gevlekte bladeren van orchideen op het land ontdekte. 
Die staan er nog steeds, blad te wezen, zonder bloem. 

Maar op andere plekken staan ineens wel orchideeen in bloei, de rietorchis.

[![Rietorchis](/images/rietorchis-aar-detail.jpeg)](/images/rietorchis-aar.jpeg)
[![Rietorchis](/images/rietorchis-aar-2-detail.jpeg)](/images/rietorchis.jpg)

{{% caption %}}Detailfoto van de aren van de rietorchis. Klik voor een grotere afbeelding.{{% /caption %}}

Het is een plant die echt heel goed in deze polder past, en er ook veel voorkomt. 
Langs de Leeghwaterweg groeien er tientallen, en op bepaalde polderlandjes groeien ze zelfs massaal.

[![Rietorchis](/images/orgi-van-orchis-klein.jpg)](/images/orgi-van-orchis-groot.jpg)
{{% caption %}}De Kalverpolder heeft plekken waar orchideeÃ«n massaal voorkomen.{{% /caption %}}  

Op het land groeien ook een paar [grote ratelaars](/planten/ratelaar.md), een plantje dat parasiteert op grassen.
Doordat het gras lager blijft heeft de ratelaar meer kans om te groeien en bestoven te worden.  

Ook voor het bestuiven maakt de rietorchis gebruik van de ratelaar. 
De plant maakt zelf geen nectar aan, en moet dus bezocht worden door hommels die 'toevallig' in de buurt zijn. 
Ook hier komt de ratelaar weer van pas, die wel nectar in de aanbieding heeft.

De rietorchis is dus de hommels een beetje aan het belazeren, door ze geen beloning te geven. 
En omdat er geen nectar voor de hommels is zouden deze normaal stoppen met het bezoeken van de bloemen van de rietorchis.  
 
Om dit te voorkomen komen de bloemen in verschillende verschijningsvormen voor. 
Van licht roze tot paars, met donkere vlekken, streepjes, of ineens helemaal egaal. 
Zo zorgen ze dat de hommels per ongeluk doorgaan met bestuiven. 

De kleur en het patroon is dus geen variatie op de soort maar een sluwe overlevingsstrategie. 

- In 2019 zijn er 6 rietorchissen geteld. 
- In 2020 zijn er 21 rietorchissen geteld. 

[![Rietorchis](/images/rietorchis_2020_1.jpg)](/images/rietorchis_groot_2020_1.jpg)
[![Rietorchis](/images/rietorchis_2020_2.jpg)](/images/rietorchis_groot_2020_2.jpg) 
[![Rietorchis](/images/rietorchis_2020_3.jpg)](/images/rietorchis_groot_2020_3.jpg)
[![Rietorchis](/images/rietorchis_2020_4.jpg)](/images/rietorchis_groot_2020_4.jpg) 
[![Rietorchis](/images/rietorchis_2020_5.jpg)](/images/rietorchis_groot_2020_5.jpg) 


{{% aside %}}
## Inhoud
{{% tree %}}
{{% /aside %}}
