---
title: "Echte koekoeksbloem"
date: 2019-02-10T15:58:07+01:00
dir: planten
---

Fragiel, breekbaar, een zwak gestel. Of juist een pure schoonheid. 
Kies maar, de echte koekoeksbloem is een plant die aan beide beschrijvingen voldoet.<!--more-->

![Echte koekoeksbloem](/images/echte-koekoeksbloem-2.jpg)

De echte koekoeksbloem is een waardplant voor verschillende vlinders en de 
[Zilveren maan](https://www.vlinderstichting.nl/vlinders/overzicht-vlinders/details-vlinder/zilveren-maan) zoekt er graag zijn eten. 
Niet dat ik de Zilveren maan ooit in de buurt van het weiland gezien heb, 
maar jaren geleden zijn ze in het Ilperveld uitgezet omdat het veenweidelandschap prima past bij de vlinder.

Het land van Siem kun je indelen in verschillende stukken, waarbij de zijkanten hoger zijn en het middelste vlak lager. 
De lagere stukken zijn vaak nat en drassig, zeker na een regenbui staat er nog lang water op het land. 
Dit zijn de stukken waar de echte koekoeksbloem staat (vanaf april ongeveer), 
en waar er op sommige stukken ook echt veel te vinden zijn.  

Dat is ook de strategie bij natuurorganisaties die bloemweiden willen ontwikkeling; het waterpeil omhoog. 
Als het water net onder het landoppervlakte staat is het een ideaal gebied voor 
[pinksterbloemen](/planten/pinksterbloem), 
[dotterbloemen](/planten/dotterbloem) en dus de echte koekoeksbloem.



![Echte koekoeksbloem](/images/echte-koekoeksbloem.jpg)

{{% aside %}}
## Inhoud
{{% tree %}}
{{% /aside %}}
