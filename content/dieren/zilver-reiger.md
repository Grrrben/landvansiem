---
title: "Grote Zilverreiger"
date: 2019-03-29T21:01:57+01:00
---

Bijna dagelijks komen de grote zilverreigers wel even op bezoek. 
Het zijn nieuwelingen in Nederland. Welkome gasten, die als eerste de Oostvaardersplassen uitkozen en zich vanuit daar verder verspreiden. 
En dus ook in de Kalverpolder, en in het Land van Siem.  

Ze staren rustig in het water of lopen even door het veld. Een visje vangen, of eens kijken of er nog ergens nog een kikkertje zit. 
En die zijn er altijd wel, kikkers, padden en heel veel witvis. 

![reigers](/images/zilverreigers.jpg)  

In de avond gaan ze met een volle buik naar hun slaapplek, waar ze samen met vele andere grote zilverreigers in bomen hun ogen sluiten.
Dit is in het Jisperveld, en als je ze ook wil zien dan kun je in de winter mee op bootsafari door de polder. 
 
*Tientallen grote zilverreigers komen elke avond in de winter uit de wijde omgeving naar de gemeenschappelijke slaapplaats in het Wormer- en Jisperveld. Het is een fantastisch schouwspel, wanneer in de avondschemering van verschillende kanten grote witte vogels komen aanvliegen en plaatsnemen in de bomen.*

De excursie wordt verzorgt door de [Poelboerderij](https://agenda-zaanstreek.nl/events/poelboerderij-zilverreigersafari-zopie-4/).
