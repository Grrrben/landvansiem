---
title: "Een zaterdagavond"
date: 2019-05-04T22:05:23+02:00
tags: ["paddestoelen"]
---

Bij rustig weer in de vooravond een rondje varen is een nieuwe hobby van me. 
Lekker alleen, met de kano, de kalverpolder in en dan heel rustig varen. 
Soms even ergens aanleggen, kijken naar vogels, of even de boot uit. 

Eigenlijk is het land verboden terrein voor bezoekers, wat merkbaar is door de 
reactie van vogels, die er met groot alarm vandoor gaan zodra je een voet aan land zet. 

Vanavond was ik even gaan kijken op een smalle landplaat waar ik veenmos zag. 
Ik was benieuwd of er ronde zonnedauw tussen zou groeien maar kon het niet vinden. Helaas.

Wel zag ik verschillende kleine paddestoelen. 
Waarbij ik dan graag probeer te achterhalen wat het eigenlijk voor zwammetje is dat ik voor me heb.

Ik heb twee soorten kunnen determineren, het paarsharttrechtertje en, 
met een vraagteken, het oranjegeel trechtertje. 

![Paarsharttrechtertje](/images/paarsharttrechtertje.jpg)  
{{% caption %}}Paarsharttrechtertje{{% /caption %}}

![Oranjegeel trechtertje](/images/trechtertje.jpg)  
{{% caption %}}Oranjegeel trechtertje{{% /caption %}}

![Trechtertjes](/images/onderkant.jpg)  
{{% caption %}}Linksboven het oranjegeel trechtertje, rechtsonder het Paarsharttrechtertje{{% /caption %}}

Beide soorten komen veel voor, dus niks speciaals.
Er was nog een klein rood zwammetje dat ik vond. 
Maar die heb ik niet goed genoeg bekeken om te achterhalen wat het was. Misschien een vuurzwammetje.

![Zwam](/images/onbekende_zwam.jpg)  
{{% caption %}}Wie het weet mag het zeggen.{{% /caption %}}

Tien jaar geledenis er een inventarisatie van de [paddestoelen in de kalverpolder](/blog/paddestoelen-in-de-kalverpolder) gedaan. 
In totaal zijn er toen 76 soorten waargenomen.

