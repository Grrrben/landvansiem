---
title: "Pruimen"
date: 2020-11-15T11:57:56+01:00
---

We hebben begin 2019 twee pruimenbomen aangeplant. Een Mirabelle de Nancy en een Italiaanse Kwets.

### Kwetsen

In een oude boomgaard hoort ook een kwets te staan. Wij hebben een Italiaanse kwets, wat de meest gangbare is. 
Maar helemaal lekker gaat hij niet, hij had in 2019 en 2020 veel last van luis en het blad zag er niet goed uit. 
Waarschijnlijk staat hij wat te nat, dus proberen we hem in de winter te verplaatsen.  

In een boekje over oude fruitrassen las ik dat de Hongaarse kwets beter geschikt voor slechtere standplaatsen zoals veengrond.
Hij is wel wat minder smakelijk. Helaas.  

Alle kwetsen zijn langwerpige blauwe tot blauwzwarte vruchten, aan de einden wat spits toelopend. 
Ze zijn in de tweede helft van september rijp.

Ze zijn ook zeer geschikt om in te maken als jam of om te drogen. 
Om ze te drogen moeten ze aan de boom hangen tot ze beginnen te schrompelen. 
Bij volledige rijpheid zijn ze ook als dessertpruim geschikt. 

### Mirabellen

Er zijn meerdere Mirabelle soorten: de bekendste zijn de Mirabelle de Nancy en de Mirabelle de Metz. 

Mirabellen zijn kleine gele, soms geel-roze pruimen. Het zijn prima dessertpruimen die ook ingemaakt of gekonfijt kunnen worden. 
Het vruchtvlees is tamelijk stevig, redelijk sappig en zeer zoet. De smaak is zeer goed, met een speciaal aangenaam gesuikerd aroma. 
De kleine bomen zijn erg gezond en zeer vruchtbaar. Ze zijn net als de kwetsen zelfbestuivend.