---
title: "Roerdomp"
date: 2020-05-08T11:33:51+02:00
draft: false
---
Afgelopen dinsdag, 5 mei, zag ik ineens een roerdomp wegvliegen. 
Hij stond naast een slootje midden in het Land van Siem. 
Het is een slootje met slechts een beetje nieuw riet, maar natuurlijk had ik de roerdomp niet
gezien voor hij wegvloog. Geen kans voor een foto.  

Vandaag kwam hij weer:

![roerdomp](/images/roerdomp_scaled.jpg)

Hij stond eerst even in het gras en ging daarna naar een slootje langs de kant. 
Daarna vloog hij naar het riet, er staat een klein bosje achter op het land. 

![roerdomp](/images/roerdomp_closeup.jpg)

[9 mei 2020]  
En vandaag was hij er weer! Dat is drie keer in één week!

[3 juni 2020]  
Het duurde even voor ik hem weer zag. Er zijn toch zeker twee weken voorbij gegaan zonder een glimps van de roerdomp. 
Ik was bang dat we, met een nieuw kippenhok op het land, hem verjaagd hadden. 
Maar vandaag zag ik hem ineens weer. Rustig, beheerst, liep hij langs het riet door het land.  
  
Hij is er dus nog, gelukkig. 
