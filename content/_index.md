---
title: "Welkom"
date: 2019-02-10T17:53:08+01:00
draft: false
---

In 2018 hebben we een huis aan de rand van Zaandam gekocht. Het huis ligt in de Kalverpolder, vlakbij de molens van de Zaanse Schans.
Er zat een weiland bij, dat we het Land van Siem hebben gedoopt, naar de eerdere bewoner van het huis, en verzorger van het weiland.

![land van Siem](/images/land-van-siem.jpg)

Veel mensen vragen zich af wat we eigenlijk met zoveel land moeten, een halve hectare. 
Land waar je eigenlijk niet zoveel mee mag vanwege de bestemming en wel veel werk is qua onderhoud. 
Ach, we vragen het onszelf ook weleens af. 

Maar het geeft ook veel genot. Ieder jaar komen er meer bloemen, 
zoals de echte koekoeksbloem, gevleugeld hertzhooi, ratelaars, orchideeen 
en de vele soorten bloemen die je bij de waterkant verwacht. 

We horen rietzangers en de kleine karakiet, zien puttertjes en af en toe, in een flits, ijsvogels. 
 Reigers lopen traag langs de slootjes om wat kikkers mee te pikken. 
 
En ons uitzicht, dat is _altijd_ goed.

Er is een lijstje met de [planten](/blog/inventarisatie) die op het land voorkomen, 
en bij steeds meer staat een [beschrijving](/planten).